<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3='tzo' xml:lang='tzo' key='tzc' n='Tzotzil (Chamula)' dir='ltr' iso15924='Latn' xmlns="http://www.unhchr.ch/udhr">
    <title>A’K’EL TA JAMAL OXIL SKOTOL LEYETIK SKOLTAOBIL SKOTOL KUXLEJEL TA SPEJEL BALUMIL</title>
   <note>
        <para>I’chbil ta venta i a’k’bil ta a’yel ta stojol Asamblea General yu’un Naciones Unidas tas relación 217 A (III), ta lajuneb yu’un diciembre ta 1948.</para>
   </note>
   <preamble>
      <title>YOCHEBAL</title>
      <para>Si’ch alel que kolemajel, lekilal y machlejel ta spejel balumile stsak spuersá va’ak’in si’ch a’k’el ta mu’k k’ux-elan yanetik stalel skuxijik ju jun kuxlejel ta spejel balumile.</para>
      <para>Ojtakinbil ilkoloetik syu’ va’k’in mu si’ch a’k’el ta mu’k’ lekil i’ch-vaile, ja’ skoj k’u sjalil oy vinik ta sba spejel balumile xa’beoj sjam i sigue xa’be hasta abile lekil i slekil tas kuxlejale, bujechuk spas skuxij sin xi’el i schu’uk stak’in i sbeel, bujechuk spas sk’opoj i spas xal i slok’es ta ye k’ute sk’an sch’une.</para>
      <para>Te-me si’ch a’k’el ta mu’k’ i si’ch cha’biel yanetik stalelik i skuxijik viniketik ta spejel balumile schi’uk jun mukta ley Derecho sbie ja jeche muk mu’ch’u va xok sba ta ilkoló ni ba xokbanuk.</para>
      <para>Si’ch k’anel que jak oyuk lekilbail schu’uk yanetikxa oxiletik nomik.</para>
      <para>Tas Karta o stsibabiljun yu’un Naciones Unidas ya’k’oj yo’n ke te’oy tsakbil skotol k’uxitik lek sventa si’ch a’k’el ta mu’k’, ta jun vinik i ta jun ants, yaloj jeuk ke va xa’be sjam k’uxchi lek kuxlejal sin ilbajinel.</para>
      <para>A’kbil ta venta ke Estadoetike ya’k’ojik sk’opik ke va spasik o va ya’k’ik ta mu’k’ sderechoik libre skuxijelik viniketik ta sba balumile sin jinilxokvanej.</para>
      <para>Entre más ep xojtakin i sna stunel sderecho i slibertade más va yi’ch a’k’el ta mu’k’.</para>
      <para>Asamblea Generale xal ke Declaración Universal yu’un Derecho Humanoe ja sventa sk’anojel ta komon bujechuk ch’inik teklumetik i mu’k’tikteklumetike xa’k’ik spuersaik ta stunel i yak’ik ta a’k’el ta mu’k’, ja jeché cha’k’uxi viniketik y bujechuk yabil chanubtesbanele stik’ik ta sjolik i snaulanik k’uxitik ora ke a’k’el ta mu’k’ sderechoetik i slibertade, ja jeche spasik asegurar ta stojol jun nación o ta yanetikxa nacionetik stunel i k’uxchi spas ta amtelanel ta skotol oxiletik ta stojol jun Estado o ta sbalumilaletikal jun teklum más mu’k’ ke jun Estado.</para>
   </preamble>
   <article number="1">
      <title>Jun Artikulo:</title>
      <para>Skotol vinik o ants ta spejel balumile k’olem x-hayan i ko’ol ta sch’ulal i sderechoetik i, skotol k’ux-elan oyike oy srasonik y slekilalik, sventa skuxijik leknóo ta ju jun ju ju vo.</para>
   </article>
   <article number="2">
      <title>Chib Artikulo:</title>
      <para>Skotol kuxlejel oy yu’un skotol sderecho i slibertad albil li ta Declaración yu’un Naciones Unidase, sin ke t’ujbilnoó k’u razailal, sp’i’jil skoloral, ants o vinik, sk’op, sch’unobil ta kajbaltik, st’ujobil ta politiká, o yanetikxa chak’uxchi slikemajelal ta oxiltik o slikemajeltal ta genteal, k’u yepal stak’in, bus ayanel o k’uxitik más, mauk t’ujbil ta mu’uch’u va oyuk stunel li Declaraciones sino ke ta skotolnoó.</para>
      <para>Jech jeuk, muk va yi’ch t’ujilanel mu’uch’u skoj yanxa st’ujomal i k’ux-elan xanbaj ta spolitiká o chu’uk leyetik ta mismo spais bu yu’unale jun vinik o ta yanetikxa paisetik, mu’k’u spas me jun lugar mu’yuk oy ta stojol yanxa país, chak’uxchi jun sbalumil o oy ta stojol yamtelanel stak’in o leyetik ko’ol oy sderechoik ja’tsa bu lugaril s-oyij.</para>
   </article>
   <article number="3">
      <title>Oxib Articulo:</title>
      <para>Skotol gente oy ta sderecho skuxij libre xanab ja’nab ja’tsa bu te sk’ane i seguro s-oyij.</para>
   </article>
   <article number="4">
      <title>Chanib Artikulo:</title>
      <para>Muk mu’ch’u va oyuk ta tunel sin ke va yi’ch stojol, le’ye va yi’ch k’elel noó te-me sk’an stunban ta jechnoe.</para>
   </article>
   <article number="5">
      <title>Joob Artikulo:</title>
      <para>Muk mu’ch’u va sta majel, ximtexel o mu’k’tailbajinel o k’elel cha jun tsí o yan o yanxa k’elomal.</para>
   </article>
   <article number="6">
      <title>Vakub Artikulo:</title>
      <para>Skotol gente ta sba balumil oy sderecho ta skotol lugaretik, sventa xojtakinik stalel leyetik ta stojol.</para>
   </article>
   <article number="7">
      <title>Jukib Artikulo:</title>
      <para>Skotol gente ta sba balumil ko’olik ta leyetik i oy yu’unik derecho staik koltael va’k’in staik lamtael i ke snaojik ke mu sventa spaxik o xalik porque oy ta Declaración yu’un Naciones Unidas o ke me oy mu’uch’u sk’an s-otesvan ta ilkoló ta lamtaelbanej.</para>
   </article>
   <article number="8">
      <title>Vaxakib Artikulo:</title>
      <para>Skotol gente oy sderecho que sta y s-oyij sta’k’in, i sta koltael taj u’eletik butik sventa sta tuxel va’k’in staoj ilbajinel i ke ojtakinbil ta ley yu’un Constitución ke oy stuxobile.</para>
   </article>
   <article number="9">
      <title>Baluneb Artikulo:</title>
      <para>Muk mu’ch’u sventa sta tsakel i chukel ni nutsel ta yanxa nom oxiltik.</para>
   </article>
   <article number="10">
      <title>Lajuneb Artikulo:</title>
      <para>Skotol gente oy ta sderecho, s-aibet skotol i ta skotol i ta epal gente i s-ak’ot ta mu’k ta jun tribunal independiente o imparcial yu’un sk’elvet sderechoetik y s-obligacionetik o yu’un sk’elvet k’u yu’un spasot acusar me tsots o muk tsots smule, me sta o mu sventa sta chukel.</para>
   </article>
   <article number="11">
      <title>Buluchib Artikulo:</title>
      <orderedlist>
         <listitem tag='Jun sloilal.'>
            <para>Skotol gente ke staoj albeel ke oy smule oy sderecho ke spas xa’be sjam xa’k’ ta jamal oxil ke mu’yuk smule te me mu’yuk k’uxchi spasbet comprobar k’uyes s-albete, según ta ley k’uxchi xal ke ja jech mulile i ta stojol yelobal yanetik gente lek slok y sta koltael.</para>
         </listitem>
         <listitem tag='Chib sloilal.'>
            <para>Muk mu’ch’u va sta tak’el-el ta na’k’el teme k’uxi la spase mauk mulil según sderecho ta nacional o internacional. Jech jeuk muk va yi’ch akbeel mu’k smulilal ta yorail me la sta ojtakinbeel smule.</para>
         </listitem>
      </orderedlist>
   </article>
   <article number="12">
      <title>Lajchaeb Artikulo:</title>
      <para>Muk mu’ch’u sventa sta ochanel ta stalel kuxlejel ta ju jun naklejal ni ilbajinel ta slekilal kuxijemtalel. Skotol gente oy sderecho sta koltael taj u’el va’k’in sta ilbajinele o ochanele.</para>
   </article>
   <article number="13">
      <title>Oxlajuneb Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy ta sderecho xanbaj sin xielal i xa’ ja’tsa bu te sk’ane spas snakij tas sbalumilal jun Estado.</para>
         </listitem>
         <listitem tag='Chib sloilal.'>
            <para>Skotol gente oy sderecho sbat ta buyik on paisal te sk’ane o ta mismo spais i te me lok’em-el ta yanxa paise spas xut k’otel ipxa bu lo’k’em-ele.</para>
         </listitem>
      </orderedlist>
   </article>
   <article number="14">
      <title>Chanlajuneb Artikulo:</title>
      <orderedlist>
         <listitem tag='Jun sloilal.'>
            <para>Te me sta nutsel ta tsakele, skotol gente oy sderecho sk’an koltael y sk’upinel ta k’uk-on junukal balumil te sta koltaele.</para>
         </listitem>
         <listitem tag='Chib sloilal.'>
            <para>Le derechoe mu spas ta tunel o sk’anel va’k’in oy jun mulin ke mauk sk’anojel yu’un Naciones Unidas.</para>
         </listitem>
      </orderedlist>
   </article>
   <article number="15">
      <title>Jolajuneb Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy sderecho stek’aj i skuxij ta jun balumil.</para>
         </listitem>
         <listitem tag='Chib sloilal.'>
            <para>Muk mu’ch’u sventa si’ch pojbeel o jelbeel sbalumilal i te me sk’an sk’omes i sjelbael ta bu sk’anojelyu’une muk va yi’ch tek’ajexel ta puersa.</para>
         </listitem>
      </orderedlist>
   </article>
   <article number="16">
      <title>Vaklajuneb Artikulo:</title>
      <orderedlist>
         <listitem tag='Jun sloilal.'>
            <para>Tanto viniketik i antsatik, te me laxa staik sch’ielik, i spa-xa staik smalalik o yajnilik oy sderechoik, sin ke staik te’k’ajesel yu’un me k’ux-elan razail, bu yu’unal o k’u schunobil yu’un ta kajbaltil ta vinajel i s-ak’otik jak nupunukik i spas slekoj snaik i sk’upinik ko’ol sderechoik ta k’u sjalil snupujelalike i spasik seguir chu’uk mismo sderechoik aunke sk’ej-sbaik.</para>
         </listitem>
         <listitem tag='Chib sloilal.'>
            <para>Ja’no me sk’anojel yu’unik mu’ch’u te sk’an sbaike spas snupunik.</para>
         </listitem>
         <listitem tag='Oxib sloilal.'>
            <para>Jun familia stalel-ono s-oyij i ja’ smeltsan jun sociedad i oy ta sderecho sta koltael ta stojol i jech jeuk yu’un Estadoe.</para>
         </listitem>
      </orderedlist>
   </article>
   <article number="17">
      <title>Julajuneb Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy ta sderecho s-ayan yu’un sk’ustik ya sea stuknoó o entre epalik.</para>
         </listitem>
         <listitem tag='Chib sloilal.'>
            <para>Muk mu’ch’u sventa spojvet sk’ustik ta jechnoó.</para>
         </listitem>
      </orderedlist>
   </article>
   <article number="18">
      <title>Vaxaklajuneb Artikulo:</title>
      <para>Skotol gente oy ta sderecho ke spas snopolaj i snop k’u te sk’ane, skom ta ju ju vo i spas sch’un o mu sch’un k’usitik nopbil yu’un kajvaltik ta vinajel bu o k’u paisal te sk’ane; le derechoe spaso ta venta jeuk ke oy libertad ke spas si’ch jelel jun sch’unel ta kajbaltik, jech jeuk ta alel k’u sch’unojel ta kajvaltik yu’un ju jun ju ju vo’ o yu’un skotol stsobomal, ya sea xak ta a’yel ta yelobal epal gente o xal entre stuk noó, yak’oj venta jeuk ke spas ta chanel i chanubtesbanej, i schunel i spasel practikar sk’anel i sk’elel k’uyes te si’ch k’anele.</para>
   </article>
   <article number="19">
      <title>Balunlajuneb Artikulo:</title>
      <para>Skotol gente oy sderecho ke spas sk’opoj i xal k’ute snopojel i sk’an xale, le derechoe ya’k’oj ta venta jeuk ke mu sventa si’ch tael ilbajinel sk’oj k’u la yi’ch alel ya’k’oj venta jeuk ke spas si’ch xa’el, ja’k’el k’uyes te si’ch k’anele i spas ta a’k’el ta a’yel, sin ke mu’ch’u stal te’k’ajesbanuk i ja’tsa bu mu’yuk srayail, i k’uxchi te spas yu’une.</para>
   </article>
   <article number="20">
      <title>Jun vinik Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy sderecho libre spas stsomsbaik i muktalekil tsombail.</para>
         </listitem>
         <listitem tag='Chib sloilal.'>
            <para>Muk mu’ch’u spas ta otexel ta puersa ta jun mukta tsombail.</para>
         </listitem>
      </orderedlist>
   </article>
   <article number="21">
      <title>Jun schavinik Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy sderecho spas xochan u’elanbanej ya sea ta vikit o ta mukta slumal; ta stojol o chu’uk yanxa vinik tuxbil t’ujbil entre schiuktak ta slumal.</para>
         </listitem>
         <listitem tag='Chib sloilal.'>
            <para>Skotol vinik oy derecho yu’un spas ko’ol s-och taj u’el ta smu’kta balumil.</para>
         </listitem>
         <listitem tag='Oxib sloilal.'>
            <para>Lo ke sk’anojel jun lugar ja’ xa’k’ mantal ta skotol; le sk’anojelale si’ch tael ta k’elel i ta pasel va’k’in si’ch xa’el i kujanel jun u’el, ta ko’ol k’opiletik o sea komon junoó ye-sti’ik o yanxa sjam xabanej pero ke xak’-oyuk libertad yu’un spasel votar.</para>
         </listitem>
      </orderedlist>
   </article>
   <article number="22">
      <title>Chib schavinik Artikulo:</title>
      <para>Skotol vinik, yu’un jun muk’ta tsobomajel, oy yu’un derecho ke sta cha’biel, i sta ta ko’ol yip smeanal-bokol ta mismo slumal i schu’uk yanetikxa muk’tik balumiletik, yochanel ta snopel smeltsanel i stunel skotol k’uxi oy yu’un jun lugar o ta s-estado, lek s-oyij sta i stun sta’k’in k’uxchi te spas yu’une, lek s-oyij chu’uk schi’iltak ta kuxlejal, tanto ta snopojel i scha’biel lo ke sane, ja jeche lek va yaij-sba i lek va yi’ch sba chu’uk yanetike.</para>
   </article>
   <article number="23">
      <title>Oxib schavinik Artikulo:</title>
      <orderedlist>
         <listitem tag='Jun sloilal.'>
            <para>Skotol vinik oy yu’un derecho s-amtej, i k’u yu’un te sk’ane, oy yu’un derecho sta a’beel lekilal i lekil amtel bu ta spijil yo’n s-oyij i s-amtej i oy sderecho sta koltael ta xa’beel yamtel va’k’in mu’yuk yamtele.</para>
         </listitem>
         <listitem tag='Chib sloilal.'>
            <para>Skotol vinik oy yu’un derecho sta sin t’ujilanel mu’ch’u ko’ol stojol según k’u yepal yamtel.</para>
         </listitem>
         <listitem tag='Oxib sloilal.'>
            <para>Skotol vinik i ants ta vikit i ta mu’k oy yu’unik derecho staik a’beel jpix i ta junal na, chak’uxchi sventae i sta más koltael te me spas paltae ta yanetikxa koltabanejetike.</para>
         </listitem>
         <listitem tag='Chanib sloilal.'>
            <para>Skotol vinik oy yu’unik derecho spasik smeltsanel sindikatoetik i stik’-sbaik ta sindikatoetike bu te sk’ane, oy ta sderecho sta a’beel k’uyepal sjalilik yamtele i sta s-k’uxonetik buyik-ora i jak sta stojel.</para>
         </listitem>
      </orderedlist>
   </article>
   <article number="24">
      <title>Chanib scha’ vinik artikulo</title>
      <para>Skotol vinik antz xu’ xkux ta yabtel ta jujun xemana, oyuk noox spejeb ti abtel tzapas ta jun k’ak’ale, xchi’uk xu’ xlok ta yavil yabtel yo’ xba xkux.</para>
   </article>
   <article number="25">
      <title>Joob schavinik Artikulo:</title>
      <orderedlist>
         <listitem tag='Jun sloilal.'>
            <para>Skotol vinik oy ta sderecho spas skuxij jun lekil o uts kuxlejel bujechuk oy yu’un, tanto ta junal na, sin chamel, sbeel, sk’u’, sna, sk’elel ta poxtabanel i k’uxi yanetik más ke stun i stun yu’une; oy yu’un svinkilele, o va’k’in mu’yuk yu’un k’uschi spas skuxij i xa sbeel ke sea mauk sk’anonel yu’un.</para>
         </listitem>
         <listitem tag='Chib sloilal.'>
            <para>Va’k’in jun ants va sman yol i te me laxa smane oy derechoyu’unik scha’vaalik staik lek cha’biel bujechuk yabil o mu’ch’u sch’iuk sventa xa’k’e. Skotol unetik, ayanemik, ta lekil nupunel o aunke ma’uk ta lekil nupunel, oy yu’unik derecho staik cha’biel ta stojol mu’kta tsobomajele.</para>
         </listitem>
      </orderedlist>
   </article>
   <article number="26">
      <title>Vakib Schavinik Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy yu’un derecho staik smeltsanel ta escuela, educación skaltike. Le’ye sventa sta ta jech-noó o sea k’elambil aunke ja noó ta slikebal elemental si’ch alele i ke ja’ más oy ta a’k’el ta vai’. Le’ye ta puersa-onó sventa si’ch i’chel-el. Yanxa más toyol técnica o profesional si’ch alele a’k’el ta stojol skotol gente; según spijil stalel e’chemtalel ta yanetikxa vik’it chanubtexele.</para>
         </listitem>
         <listitem tag='Chib sloilal.'>
            <para>Chanubtexele sk’anojel yu’un lek smeltsajesvan i tsatsumtex ya’k’ojel ta mu’k’ derecho humanoe i libertaetik más oy stunel i sventa sna; ja’ jeche va oyuk más oy k’anbail ta ju ju vo’ aibajel i k’anbail chu’uk yanetikxa lumaletik ta i schi’uk naklejetik i k’ux-elan ta sch’unobil kajbaltik ta vinajel; ja jeche va vinajuk sch’iel yamtel ta stojol Naciones Unidas ta sk’anojel lekil k’uxlejale.</para>
         </listitem>
         <listitem tag='Oxib sloilal.'>
            <para>Totiletike oy yu’unik derecho k’ux-elan chanubtexel sk’an xa’kbe snichnab.</para>
         </listitem>
      </orderedlist>
   </article>
   <article number="27">
      <title>Jukub schavinik Artikulo:</title>
      <orderedlist>
         <listitem tag='Jun sloilal.'>
            <para>Skotol vinik oy tas sderecho según k’ux-elan stalel sk’uxijik ta slumal, spas sk’upin k’uxitik snaojiktalel desde vo’nej spaxobil sk’uxtikik i spas xochanik amteletik yu’un ciencia i sk’upinel k’uyel yutsil slok ta lunto amtele.</para>
         </listitem>
         <listitem tag='Chib sloilal.'>
            <para>Ta skotol gente oy derecho yu’un sta ch’abiel i k’uxubinel ta k’op i ta k’uxtik mu’ch’u lek lok yamtel ta ciencia, ta tsibajelal o ta k’eojel o yanetikxa literaria o artístika si’ch alele.</para>
         </listitem>
      </orderedlist>
   </article>
   <article number="28">
      <title>Vaxakib schavinik Artikulo:</title>
      <para>Skotol gente oy derecho yu’un spas stek’aj ta jun lugar bujechuk si’ch a’k’el ta mu’k skotol sderechoetik i slibertaetik ya’k’oj ta ojtakinel le Declaracione.</para>
   </article>
   <article number="29">
      <title>Valuneb schavinik Artikulo:</title>
      <orderedlist>
         <listitem tag='Jun sloilal.'>
            <para>Skotol gente oy tsots stunel ta yutil slumal porke ja’no jech i ja’no te bujechuk spas spas k’ute sk’ane i k’uxchi te xk’ane i spas xa’k sba ta ojtakinel k’ux-elan stalel.</para>
         </listitem>
         <listitem tag='Chib sloilal.'>
            <para>Ta sk’anojel i sk’upinel sderecho i slibertade, skotol gente va oyuk ta sk’ob según k’ux-elan stalel pasbil ley, ja jeche seguro va oyuk me xojtakin k’uxitik sventa si’ch a’kbeel ta mu’k’ta yanetik gente, chak’uxchi; derechoetik hasta bu spas skolemaj tanto ta’ye i stuke i xa’be sjam k’uxchi lek-no stalel, tanto chu’uk schi’iltak ta slumal i chu’uk yanetikxa ta yanetik lumajele ja jeche va yu’uk i va oyuk jun mu’kta tsombail demokratika skaltike.</para>
         </listitem>
         <listitem tag='Oxib sloilal.'>
            <para>Le’noj derechoetik i libertadetike mu sventa si’ch tunel ta xutemal k’ux-elan sk’anojel yu’un Naciones Unidase.</para>
         </listitem>
      </orderedlist>
   </article>
   <article number="30">
      <title>Lajuneb schavinik Artikulo:</title>
      <para>Ni junukal kuxitik albil li ta Declaracione spas xut o stun k’uk-noxchi ya sea ta stojol jvo’ vinik o tsobomajeletik o jun Estado va’k’in sk’anik slikexik i xamtelantesik k’uk-on yes amtelal. Mu spas ta spojel ni t’upel ni junukal k’uxitik derechoetik i libertadetik albil li ta Declaracione.</para>
   </article>
</udhr>