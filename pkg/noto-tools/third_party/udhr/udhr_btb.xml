<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3='bum' xml:lang='bum' key='btb' n='Bulu' dir='ltr' iso15924='Latn' xmlns="http://www.unhchr.ch/udhr">
   <title>AKŌK MEMVENDE ENYIŃ A MENGAN BOD</title>
   <preamble>
      <title>NTOL EBUG</title>
      <para>Eyóñ bia noñ na fili, sosoo ai mvoe bia so bia olugu biave ekokom mod.</para>
      <para>Eyóñ bia noñ na fili ya nyol ai a nsisim ene dzom ya mod ose ayi, adzeñe fe, ai na ndimi, tege yene, ebiandi y'akar so e minsingi ai minyanda a minnam.</para>
      <para>Eyóñ bia noñ na ngomena ayian kala enyiñ asu e na bod be za bam nge batibili bo.</para>
      <para>Eyóñ bia noñ na fulu mbga etam, fulu anyañ, fulu ediñ ndzo ene mfi asu mie bod ya minnam.</para>
      <para>Eyóñ bia noñ na Akōk Memvende Ekuan Elad Meyoñ amem na aluman asu na enyiñ bod bese etebe etu dzia.</para>
      <para>Eyóñ bia noñ na abui minnam mbamena ai Ekuan Elad meyoñ mo yebe ovañ ye na si ese ebaala memvende m'enyiñ ma.</para>
      <para>ai na ovañ te otôbo mbog vom ose.</para>
      <para>Binga yen hne na Ekuan Elad meyoñ y'anoñ Akōk Memvende ya Mengan bod ane zen, ane ndzoñ bia yian wulu asu etie fili dzaan. Antoa na a zen te, a ndzoñ te nnam ose obele nkil woe, ve da, ntsogan one mbog: olugu etie mod.</para>
   </preamble>
   <article number="1">
      <title>Atiñ 1</title>
      <para>Abiali bod bese, tege ai sesala, bene etie dzia a mis memvende y'enyiñ, dzom dzia etu fili nkóbó, fili ntsogan, fili mboan. Ve abiali te, mod ose ayem dze ene abe, dze ene mbeñ asu e mod mbog antoa ai mfi na enyiñ ewulu mezen mene sosoo.</para>
   </article>
   <article number="2">
      <title>Atiñ 2</title>
      <para>Akōk Memvende Enyiń ane asu mod ose sesala ase ki. Fam, mininga, mbubua, ebig, Evindi, Ntañan mod ose tege ai sesala.</para>
      <para>Mfa mbóg Akōk Memevende Enyiń atele nnam ose etu dzia.</para>
   </article>
   <article number="3">
      <title>Atiñ 3</title>
      <para>Mod ose ayian ai enyiñ ai e dzom y'akala enyiñ dzie. Mod ose akiebe ai etoa fili.</para>
   </article>
   <article number="4">
      <title>Atiñ 4</title>
      <para>Mod ose ane mod. Ebi ai etibili bene eki.</para>
   </article>
   <article number="5">
      <title>Atiñ 5</title>
      <para>Mod ayian ki ai tun nged.</para>
   </article>
   <article number="6">
      <title>Atiñ 6</title>
      <para>Mod ose ane mod e Vom se y'ane, e vom se akwi.</para>
   </article>
   <article number="7">
      <title>Atiñ 7</title>
      <para>Mvende ya bi mod ose akyae da. Mvende Y'akala fe bod bese akyae deda.</para>
   </article>
   <article number="8">
      <title>Atiñ 8</title>
      <para>Mod ose abele ngul n'ake etsig ntol ya nnam woe nge adañ fe kwi nala n'abe e endegele mezen ya Akōk Memvende ya nnam voe l'akaman ai nye.</para>
   </article>
   <article number="9">
      <title>Atiñ 9</title>
      <para>Mbolé, Mekaban, ebi a fuan bine eki.</para>
   </article>
   <article number="10">
      <title>Atiñ 10</title>
      <para>Mod ose ane fili, abele fe ngul asili dzós asu medzó y'enyiñ dzie, amu nda medzo ene engeggama.</para>
   </article>
   <article number="11">
      <title>Atiñ 11</title>
      <orderedlist>
         <listitem>
            <para>Dzos ya nda medzo etam ave boban a mis mebod tege dañ mvende ndo alede na mod abó evus.</para>
         </listitem>
         <listitem>
            <para>Mod ziñ ayian ki ai endegele ntie mvende ya nnam y'ayem ki evus dzie. Ve da, ane evus ane mvende.</para>
         </listitem>
      </orderedlist>
   </article>
   <article number="12">
      <title>Atiñ 12</title>
      <para>Mod abele ki na abebe enyiñ e mod mbog adañ dañ mam ya metii ai atii die. Nge mod abebe e ze enyiñ mvende y'abi nye.</para>
   </article>
   <article number="13">
      <title>Atiñ 13</title>
      <orderedlist>
         <listitem>
            <para>A si ndon, mod ose ane ngul y'awulu mbol y'adiñ. Sem fe ane mod ose abele ngul atobo e vom ayi.</para>
         </listitem>
         <listitem>
            <para>Mod ose abele ngul y'abole a nnam abiali woe ake tobo mfa se y'adiñ. Nge ki akodo e za nnam asu na adugan a nnam abiale woe.</para>
         </listitem>
      </orderedlist>
   </article>
   <article number="14">
      <title>Atiñ 14</title>
      <orderedlist>
         <listitem>
            <para>Nnam eñeñam ene, mod ose ane ngul y'akodo ake dzeñ mvoe nnam mfe.</para>
         </listitem>
         <listitem>
            <para>Sesala nge e mod y'akodo abele Medzo ai nnam woe nge ki na akódó mvende.</para>
         </listitem>
      </orderedlist>
   </article>
   <article number="15">
      <title>Atiñ 15</title>
      <orderedlist>
         <listitem>
            <para>Mod ose abele nnam abiali abe si dzam suñ ai nye.</para>
         </listitem>
         <listitem>
            <para>Ve da, mod ose ane ngul ya fol nnam abiali woe.</para>
         </listitem>
      </orderedlist>
   </article>
   <article number="16">
      <title>Atiñ 16</title>
      <orderedlist>
         <listitem>
            <para>A si fam ai mninga abog bekui ya bod, bebele ngul y'atindi metiñ m'alug ai abonde nda bod tege ai sesala - Akyae ane osusua ai amos alug, fam ai minnga bene etie dzia dzia a mis me mvende abog beman y'alug.</para>
         </listitem>
         <listitem>
            <para>Metiñ m'alug matinban ve ai nyian fam ai minnga ya badzo na balug.</para>
         </listitem>
         <listitem>
            <para>Nda bod ene tin enyiñ asu te memvende me nnane mebele na mekalaga dzó.</para>
         </listitem>
      </orderedlist>
   </article>
   <article number="17">
      <title>Atiñ 17</title>
      <orderedlist>
         <listitem>
            <para>Mod ose ane ngul y'afug akuma yane endie, tó ane etam to ki ane a nkunda.</para>
         </listitem>
         <listitem>
            <para>Mod ziñ abele ki ngul y'afadi akuma mod mbog a fuan.</para>
         </listitem>
      </orderedlist>
   </article>
   <article number="18">
      <title>Atiñ 18</title>
      <para>Mod ose ane ngul y'atsog ai ayebe aktae die a nnem etere nge ki a nkunda. Afol nyebe osi ki eki.</para>
   </article>
   <article number="19">
      <title>Atiñ 19</title>
      <para>Mod ose abele fili ntsogan ai fili nkobo. Asu te mod ziñ ayian ki bi endegele asu mintsogan nge kik, mbidan mam etie dzie.</para>
   </article>
   <article number="20">
      <title>Atiñ 20</title>
      <orderedlist>
         <listitem>
            <para>Mod ose abele ngul y'alad ai nkunda mise ma sie asu elad minnem, mi saala eñeñam azañ menda me bod.</para>
         </listitem>
         <listitem>
            <para>Ene eki na benod mōd na anyian ekuan ziñ.</para>
         </listitem>
      </orderedlist>
   </article>
   <article number="21">
      <title>Atiñ 21</title>
      <orderedlist>
         <listitem>
            <para>Moan nnam ose abele ngul y'anóñ ngab e mam ya mabebe nnam woe. Etere hm, nge si ti emen, ane dzam tob bod be fe asu na betobo mis, añu ai meló moe.</para>
         </listitem>
         <listitem>
            <para>Mod ose abele ngul na sie ngomena a nnam woe.</para>
         </listitem>
         <listitem>
            <para>Edzoe betebe b'osu y'a nnam etii ai nyian e boan be nnam bese bewóg. Edzoe y'atoban a sosoo, a zen be obene-bene ya bebele na beboban akyae nnam watele.</para>
         </listitem>
      </orderedlist>
   </article>
   <article number="22">
      <title>Atiñ 22</title>
      <para>Mod ose etie dzie abele ngab akuma, a mebugban ya nnam woe, endegeben ane nyiñ tege tobo engogól.</para>
   </article>
   <article number="23">
      <title>Atiñ 23</title>
      <orderedlist>
         <listitem>
            <para>Mod ose abele ngul asie e vom adiñ, e vom ayen mfi. Ve da Mvemde nnam yayian Kaman ai bebo bisye asui na bod be bi esie kom ese.</para>
         </listitem>
         <listitem>
            <para>Mod ose, to fam to mininga, akiebe ai máan asu esie dzie.</para>
         </listitem>
         <listitem>
            <para>Maan bave mode mayian bo na anyiñ, atoñ fe nda bod.</para>
         </listitem>
         <listitem>
            <para>Mbo bisye ose ane ngul y'abonde, nge ki, a tiliban ekuan y'akaman a esie dzie.</para>
         </listitem>
      </orderedlist>
   </article>
   <article number="24">
      <title>Atiñ 24</title>
      <para>Mod ose abele na abii nguma abog y'asie, abog y'asamba, abog y'awae. Ve da, bayian ki vuan moni mewae.</para>
   </article>
   <article number="25">
      <title>Atiñ 25</title>
      <orderedlist>
         <listitem>
            <para>Enyiñ, mod ose abele ngul y'adzeñ na atobo mvoe, atoñ emien a nda bod dzie; ayian fe ai evoli abog okoan, akus, ayom nge ki abog ane ntet.</para>
         </listitem>
         <listitem>
            <para>Memvende me nnam mayian kala benyia be boan ai boan beben. A mis me mvende moan ane ve moan: nyo abiali a nda alug ane etii dzia ane e nyo abiale a nseñ.</para>
         </listitem>
      </orderedlist>
   </article>
   <article number="26">
      <title>Atiñ 26</title>
      <orderedlist>
         <listitem>
            <para>Akomondo ya nnam ai a be sikulu, ayege ntóg bine fili asu mod ose, etie dzia ane ayege nen.</para>
         </listitem>
         <listitem>
            <para>Akomondo ya nnam ai ayege sikulu bene asui na bod beyem baala memvende y'enyiñ a ntilan ekuan elad meyoñ: anyiñ fufulu, atobo mbga, anyiñ mvoe.</para>
         </listitem>
         <listitem>
            <para>Be bonde bebele ngul y'atob zen ayege, zen akomondo asu boan baban.</para>
         </listitem>
      </orderedlist>
   </article>
   <article number="27">
      <title>Atiñ 27</title>
      <orderedlist>
         <listitem>
            <para>Mod ose ane ngul y'anonñ ngab ekpee mekeñ ya nnam, a dzeñ me zen ya make ai nnam osu, amu mebugban yete mene fe e woe.</para>
         </listitem>
         <listitem>
            <para>Mod ose abele na akaman ai e dzom se abonde akeñ die ayób.</para>
         </listitem>
      </orderedlist>
   </article>
   <article number="28">
      <title>Atiñ 28</title>
      <para>Mod ose abele na ayidan na Akōk Memvende y'ave mod fili di ayaman si ese.</para>
   </article>
   <article number="29">
      <title>Atiñ 29</title>
      <orderedlist>
         <listitem>
            <para>Mod ane enodi na adzala mam ya nnam nge ayen na nnam one dzam kom enyiñ dzie.</para>
         </listitem>
         <listitem>
            <para>Fili ene asu mod ose. Ve da Mvende y'akar bia biki bine asu oluga ebod bewog ai asu nnan asui na enyiñ etoba oveves.</para>
         </listitem>
         <listitem>
            <para>Ebelan Akōk Memvende di y'ayian toban ai ntsogan ai nyian Ekuan Elad Meyoń.</para>
         </listitem>
      </orderedlist>
   </article>
   <article number="30">
      <title>Atiñ 30</title>
      <para>To mod mbog, to nkunda, to nnam ziñ obele ki na obó mam me fe m'atoban ki ai Akōk Memvende di.</para>
   </article>
</udhr>