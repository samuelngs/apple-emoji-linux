<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3='tiv' xml:lang='tiv' key='tiv' n='Tiv' dir='ltr' iso15924='Latn' xmlns="http://www.unhchr.ch/udhr">
  <title>MYEE U GBAR-GBAR U AKAA A I DOO SHA CI U A ER A HANMAOR UMACE KENG KENG MAN A LU VOUGH Yô</title>
  <note>
    <para>MZOUGH U ITYAR SHA WON CII GBAATOM U SAMBER A ABAVER</para>
    <para>Mhii</para>
    <para>ORNGEREN U VESEN</para>
    <para>Ior cii i mar ve mba kwagh mom man maor va a va ga, shi maor ngu kpan ga. Mzough u Ityar sha won cii bum er, una er tom taveraa sha u hanmaor umace cii nana zua a mkpeiyol, nana de luun ken kpan ga. Tindi u vesen u mkohol u ityar sha won cii ne ka un a vande tesen er, ior mba sha tar cii soo er, orumace a de luun ken uikyangen ga man shi i tôô un gede gede kpaa.</para>
    <para>Ken Myee u tar sha won cii, kwagh u i lu u a er a orumace ve a lu vough ne, Mzough u Ityar sha won cii ôr ken igbar man sha gbenda u wanger wanger er, ior cii mba kwagh môm.</para>
    <para>Akaa a i doo u a er a orumace ne nga sha ci wou.</para>
    <para>Akaa ne ka a ough je.</para>
    <para>Fa a dedoo, i hoo we iyol a min. Wase u taver a min man kuran a sha ci wou man sha ci u orumace ugen kpaa.</para>
    <para>MYEE U MLU U A DOO SHA A CI U U UMACE CII LA</para>
  </note>
  <preamble>
    <title>Mnder</title>
    <para>Er i fe er, icivir man mkpeiyol u ior mba ken tsombor u umace ka imaagh ki mlu u kpan ga man mer u ijir sha mimi man bem u tar cii,</para>
    <para>Er se fe ser, mban u iko-iwan, man u nengen er, akaa a i doo u a er a orumace ve a lu vough la gba kwagh ga yô, ka i er a or caveraa je i kera bee orumace ga, sha nahan yô, isharen i vesen shin tar hegen yô, ka u umace cii ma ve lu a ian u ôron kwagh ken igbar, pasen jighjigh ve u nan, lun ken mlu u cian suluwa suluwa ga, shin ken ibanave kpaa ga,</para>
    <para>Er i doo u a nzughul a ma kweior zan zan je a hingir u vea kera fa kwagh ugenegh u vea er ga, saa u moughun num a mba ve lu nan ve ican yum la yô, hemba kan a inja u hanma tar u lu aa atindi aa a lu a iwasen sha u kuran ior mba ve lu isheer yô, sha hanma gbenda u bo cii,</para>
    <para>Er i lu semakwagh u kenden a mzehemen u mtem u bem bem u ityar sha won cii,</para>
    <para>Er ior mba ken Mzough u Ityar sha won cii atindi a ve a seer taver jighjigh man mkepeiyol u umace man civir man ulum u hanmaor, nomsoor kua kwase cii ve lu kwaghmôm yô, ve wa ishima u taver mzehemen u ior man shi kenden a mlu u dedoo u uma vev cii gbar gbar,</para>
    <para>Er ityar ii i lu ken Mzough u Ityar sha won cii ne, i tende zwa ayol a ve u eren tom ken mzough u dedoo, sha u taver a iko i wan man u kuran akaa a i doo u a er a orumace ve a lu vough la, man mlu u gbar gbar kpee yô,</para>
    <para>Er mkav u mbamkpeiyol mban man mbamlu mba ken kpan shio i lu kwagh u injaa u vesen sha cii u mfe u ityendezwa yô,</para>
    <para>Sha a ci u nahan yô,</para>
    <para>Mkohol u Vesen u Ityar sha won cii</para>
    <para>ngu pasen ken igbar,</para>
    <para>Akaa aa i doo sha ci u a er a orumace</para>
    <para>keng keng man a lu vough yô.</para>
    <para>doo u ior sha won cii kua ityar i ve lu ker ia nongo tsung u umbur kwagh u vesen u i har sha mi ne, sha u tesen ken makeranta man shi u pasen ior er, doo u vea wa iko a mlu gbar gbar u umace shi vea nôngo tsung er, hanma tar sha tseeneke u u, shin ua zua ave vea ityar igen, u kuran ityendezwa i eren a umace dedoo ne a hanmaor cii.</para>
  </preamble>
  <article number="1">
    <title>Ishember kwagh 1</title>
    <para>I mar maor ken kpan ga, nan ngu a icivir man mbamkpeiyol cii. I na nan mhen man ishima i kaven kwagh; nahan gba keng u nana tema a orgen ken mtem u angbian a angbian.</para>
  </article>
  <article number="2">
    <title>Ishember kwagh i sha 2</title>
    <para>Hanmaor cii doo u a er a nan sha inja sha awaishima u dedoo, cii je yô, i soo er, i de nzughul a orumace er nan ngu kwase, shin nomsor, shin zwa u nan kaha, shin kwaghaôndo u nan civir ngu kposo, shin mer pati u nan man imo i nan i nan sha kwagh kaha ga, shi i de tôôn ape i mar nan shin mlu a kwagh shin ibanave shin tsombor, shin indi shin isheer i nan hen ityô i nzughul a nan ga.</para>
    <para>U zan hemen yô, a faityô u van a mpav sha ityôkyaa i pati, mkor u tar, shin mlu u tar la a ityar igen u or la nan lu ker ga, aluer tar la ua lu sha tseeneke u u, shin sha ikyev i ugen, shin ua lu a tahav u hemen iyol i u ga shin sha hanma myina u lun a tahav iyol i u cii.</para>
  </article>
  <article number="3">
    <title>Ishember kwagh i sha 3</title>
    <para>Hanmaor nan ngu a ian u lun uma, eren kwagh a mkighir shio man mkor u sha iyol i nan kpaa.</para>
  </article>
  <article number="4">
    <title>Ishember kwagh i sha 4</title>
    <para>I venda kpan u kôron, shi u kighir or er, nana shile orgen tom; kpan-kôron man kpan-teen cii i yange gbindigh gbindigh.</para>
  </article>
  <article number="5">
    <title>Ishember kwagh i sha 5</title>
    <para>I venda u eren or ican tsung, shin kôron nan ihom. Hanmakwagh u a er a orumace er, nan hingir ishôso cii i yange, aluer nan er kwaghbo u tsahan nan je kpaa, i tsaha nan er, nana hee ga yô.</para>
  </article>
  <article number="6">
    <title>Ishember kwagh i sha 6</title>
    <para>Hanmaor nan ngu a ian u hanma ijiir cii yô, i er kwagh a nan sha er tindi a tese er i eren a orumace la vough.</para>
  </article>
  <article number="7">
    <title>Ishember kwagh i sha 7</title>
    <para>Tindi ver ishigh er, ior cii ve lu kwagh môm man shi ve lu a ian u a kura ve er tindi a tese nahan, a msange u sha dooshima shio, ior cii mba a ian u kuran ve aluer ma msange u sha dooshima u i per un er Myee ne a tese shin u kenden ior asema sha imba i msange u sha dooshima la nahn yô, ka sha mi ga.</para>
  </article>
  <article number="8">
    <title>Ishember kwagh i sha 8</title>
    <para>Hanmaor cii a lu i er a nan vough ga yô, ka hange hange u atejir u hen tar u nan lu her la, kua atindi a tar la, a ôr ijir nahan a wam nan er tindi u tamen u tar la a tese yô.</para>
  </article>
  <article number="9">
    <title>Ishember kwagh i sha 9</title>
    <para>I de gbe kôron maor sha apera, shin wuhen nan a u ôron nan ijir shio ga, shin u kighir nan er nana za shir ken tar ugen ga.</para>
  </article>
  <article number="10">
    <title>Ishember kwagh i sha 10</title>
    <para>Hanmaor yô, gba u a ôr nan ijir vough er orgen nahan, sha mimi, ken igbar, hen atejir u sha tseeneke na, ua tesen mpav ga, sha u tesen ibo shin ishô i nan, zum u i lu ôron nan ijir la.</para>
  </article>
  <article number="11">
    <title>Ishember kwagh i sha 11</title>
    <orderedlist>
      <listitem>
	<para>Hanmaor u i ker nan er, nan er kwaghbo ua kom mtsaha yô, a tôô er nan ngu a ishô zan zan saa a va tese ibo i nan sha mlu u atindi, sha mtev u ken igbar pe nan kpaa nana faityô u paregh iyol i nan a kwagh u yangen nan shio yô.</para>
      </listitem>
      <listitem>
	<para>Maor môm i de er nan ijir ne nan ibo sha makwagh u iyange nan er kpa tindi lu sha min hen shie la ga ze. Shi i de ne or mtsaha hemban u iyange ma i na nan shie u iyange nan er kwaghbo la ga.</para>
      </listitem>
    </orderedlist>
  </article>
  <article number="12">
    <title>Ishember kwagh i sha 12</title>
    <para>I de gbe wan uwegh sha kwagh u or u ken iuv ga, shin sha kwagh u kwase u nan kua mbayev, shin ya u nan, shin uwasika mba nan, shin u lamen dang sha icivir man gwa u dedoo u nan ga. Hanmaor nan ngu a ian i a kura nan sha imbazwa i wan man lamen dang la er tindi a tese nahan.</para>
  </article>
  <article number="13">
    <title>Ishember kwagh i sha 13</title>
    <orderedlist>
      <listitem>
	<para>Hanmaor ngu a ian i zan hanpe nan soo cii, man teman ya pe nan soo ken tar u nan.</para>
      </listitem>
      <listitem>
	<para>I yange or shir u zan ga, shi aluer za kuma nan yô, a faityô u yangen nan u hiden hen tar u nan ga.</para>
      </listitem>
    </orderedlist>
  </article>
  <article number="14">
    <title>Ishember kwagh i sha 14</title>
    <orderedlist>
      <listitem>
	<para>Hanmaor nan ngu a ian u yemen shir ken tar ugen za keren mwar, man ka hange hange u tar u nan yem shir ker la ua kura nan.</para>
      </listitem>
      <listitem>
	<para>Kpa or u nan er ifer man nan lu yevese tindi yô, a rumun nan u zan imba shir la ga.</para>
      </listitem>
    </orderedlist>
  </article>
  <article number="15">
    <title>Ishember kwagh i sha 15</title>
    <orderedlist>
      <listitem>
	<para>Hanmaor umace yô, ka kpee u nana lu a tar u nana faityô u yilan er, ka tar u nan yô.</para>
      </listitem>
      <listitem>
	<para>I de kighir maor sha apera u lun hen tar u nan shin yangen nan u geman hingir or u tar ugen ga.</para>
      </listitem>
    </orderedlist>
  </article>
  <article number="16">
    <title>Ishember kwagh i sha 16</title>
    <orderedlist>
      <listitem>
	<para>Nomso man kasev mba ve hie cii mba a ian u eren ivese, maren ônov, lun a ya ve, shin aluer kwaviyolough man tar man kwaghaôndo vev vea kaha kpaa. Shie u ivese ne doo u vea lu lianaa or a hemba orgen ga, aluer ivese pav yô, gba u a kar kwar vough.</para>
      </listitem>
      <listitem>
	<para>Ivaa-kangen ia lu sha mkighir ga, kpa a lu sha isharen i ve mba uhar mba ve soo ayol ave la.</para>
      </listitem>
      <listitem>
	<para>Ka tsombor u lu mhii u ikyuior ye, nahan gba kpee u ior cii man gomenti vea kura u.</para>
      </listitem>
    </orderedlist>
  </article>
  <article number="17">
    <title>Ishember kwagh i sha 17</title>
    <orderedlist>
      <listitem>
	<para>Hanmaor ngu a ian u lun a kwagh sha tseeneke u nan, shin zuan ave a ior mbagenev.</para>
      </listitem>
      <listitem>
	<para>I yange u gban yan or ishar tsô.</para>
      </listitem>
    </orderedlist>
  </article>
  <article number="18">
    <title>Ishember kwagh i sha 18</title>
    <para>Hanmaor nan ngu a ian u lun a mbamhen mba nan, shi ka ishima i nan u eren kwagh u mhen u nan a tese nan yô, kua shi u civir aôndo u nan shin jighjighnan u nan man u lun gbar gbar sha ishima i nan shin nana lu tswen shin nana lu ken ikyumior a mbagenev man ken igbar shin ken iuv kpaa nana tese ikyav i kwaghaôndo u nan shin u tesen jighjighnan u nan hen mbagenev man nana civir shi nana kura atindi a kwagh u nan civir yô.</para>
  </article>
  <article number="19">
    <title>Ishember kwagh i sha 19</title>
    <para>Hanmaor ngu a ian gbar gbar i lun a mhen u nan man ôron kwagh u nan soo yô, ian ne i kua mba-mnenge mba nan a ikighir shio, shi i tagher nan ga u keren shin ngohol kwagh u nan soo man mhen u nana zua a mi sha hanma gbenda cii ken igbar.</para>
  </article>
  <article number="20">
    <title>Ishember kwagh i sha 20</title>
    <orderedlist>
      <listitem>
	<para>Hanmaor nan ngu aa ian i eren mkohol man mzough aa ior mbagenev ken bem.</para>
      </listitem>
      <listitem>
	<para>Maor môm i de kighir nan u nyôron ma mzough ga.</para>
      </listitem>
    </orderedlist>
  </article>
  <article number="21">
    <title>Ishember kwagh i sha 21</title>
    <orderedlist>
      <listitem>
	<para>Hanmaor nan ngu a ian u lun ken gomenti u tar u nan iyol i nan shin tsuan or u sha ishima i nan u tilen sha ityou ki nan.</para>
      </listitem>
      <listitem>
	<para>Hanmaor nan ngu a ian u zuan a akaa vough er orgen nahan sha ikyev i gomenti u tar u nan.</para>
      </listitem>
      <listitem>
	<para>Tahav ka ityô. Tahav mbun i tese mbu sha ashie ashie sha u haan asangen, sha gbenda u vough, sha u nan mba ve kom u haan asangen cii ian u za kenden a nyighaa, shin sha ma imba gbenda ne igen i tsuan ior sha ashie ashie.</para>
      </listitem>
    </orderedlist>
  </article>
  <article number="22">
    <title>Ishember kwagh i sha 22</title>
    <para>Hanmaor nan ngu a ityô, nahan gba kpee u tar u nan sha tseeneke u u, shin ken mzough vea ityar igen, er u feityô la, ua sue nan ken ijime, sha er nana kure ugbaiyol mba nan sha kasua u eren, mtem u dedoo a ior man u eren aeren a ityôô, er i lu hange hange sha ci u kuran ulum man kumashe u nan la.</para>
  </article>
  <article number="23">
    <title>Ishember kwagh i sha 23</title>
    <orderedlist>
      <listitem>
	<para>Hanmaor nan ngu a ian u eren tom, u tsuwan tom u nan kom sha mi yô, u zuan a injar i vough sha tom, man i de deen er, nana lu a tom shio ga.</para>
      </listitem>
      <listitem>
	<para>Ortom kuma injar i nan, nan ngu a ian u ngohol injar kwagh môm a orgen, sha tom u ve er inja imôm yô.</para>
      </listitem>
      <listitem>
	<para>Doo u a kimbi injar i vough ia na or nana er tom ijen a ya u nan ga yô, man aluer a nenge a doo yô, a seer nan kwagh sha igbinda igenegh kpaa sha er, nana lu zelôô ga yô.</para>
      </listitem>
      <listitem>
	<para>Hanmaor nan ngu a ian i hiin man shi nyôron mbamzough mba mbatomov sha u nengen er, i er a nan tsembelee hen ijiir tom i nan.</para>
      </listitem>
    </orderedlist>
  </article>
  <article number="24">
    <title>Ishember kwagh i sha 24</title>
    <para>Hanmaor ngu a ian u zuan a shie u memen tsembelee, danen ishima sha tom, u zan memiyol sha ashie ashie, kpa ngohol injar i tom i nan hen ashie la kpaa.</para>
  </article>
  <article number="25">
    <title>Ishember kwagh i sha 25.</title>
    <orderedlist>
      <listitem>
	<para>Hanmaor yô, gba u i nenge er, mlu u nan lu sha mi la kuma u nana kôrcio u nengen sha iyol i nan kua tsombor u nan sha gbenda u nan ve kwaghyan, ikondo, ya man sôron ve shie u ve gbe angev, shi eren akaa agen kpaa sha ci u mkpeiyol ve yô, shi gba u i nenge er, or ngu a kwagh u waren uma a mi zum u nan lu a tom ga, nan gbe angev, nan gbe iwan, shin kwase u nom u nan a saa, shin nan bee iyol, shin nana nyôr ken ma mlu u ibanave u nan feityô u nôngon a mi iyol i nan tseegh ga yô.</para>
      </listitem>
      <listitem>
	<para>Ngô man wan ka hange hange u nengen sha ve tsembelee. Mbayev cii, mba mar-amôndo kpaa, gba u a nenge sha ve dedoo a mpav shio.</para>
      </listitem>
    </orderedlist>
  </article>
  <article number="26">
    <title>Ishember kwagh i sha 26.</title>
    <orderedlist>
      <listitem>
	<para>Hanmaor ngu a ian u nyôron makeranta. Doo u henen un gbilin, hemban je yô, ken anyom a hiin la. Doo u makeranta sha iaven i hii hii la hanmaor nana hen nana soo shin nana soo ga kpaa. Imakeranta i henen tom aveegh kua u fantom kpaa doo u ia lu wuee, shi makeranta u henen sha aaven a vesen kpaa hanmaor nana lu a ian u henen sha ishima i nan er mfe u nan una za a nan la.</para>
      </listitem>
      <listitem>
	<para>Makeranta ngu sha ci u wasen or nana vese nan iv ulum u nan, shi sha u wasen or nana fa er i doo u nana er a orumace yô. Makeranta una wase mtem u akuraior sha won cii, ken bem man mcivir-aôndo vev. Shi makeranta una taver tom u Mzough u Ityar cii a lu eren sha u keren bem sha won yô.</para>
      </listitem>
      <listitem>
	<para>Mbamaren mba a ian u tsuwan inja ityesen i a na ônov vev ken makeranta yô</para>
      </listitem>
    </orderedlist>
  </article>
  <article number="27">
    <title>Ishember kwagh i sha 27.</title>
    <orderedlist>
      <listitem>
	<para>Hanmaor ngu a ian gbar gbar u eren aeren a ityôô a hen ityô i nan, zuan a msaaniyol ken aeren ne, shi eren tom sha mzehemen u ahir a gbaaôndo man zuan a mtsera sha min kpaa.</para>
      </listitem>
      <listitem>
	<para>Kwagh u or nan hen ken ityo man nan er sha ave a nan yô, i de tsuwen mtsera u a dugh sha mi la hen a nan ga.</para>
      </listitem>
    </orderedlist>
  </article>
  <article number="28">
    <title>Ishember kwagh I sha 28.</title>
    <para>Gba u ior man ityar sha won cii vea dondo gbenda u eren kwagh sha inja sha inja keng ve a faityô u eren a hanmaor umace er i nger ken Myee u ken igbar ne ye.</para>
  </article>
  <article number="29">
    <title>Ishember kwagh i sha 29.</title>
    <orderedlist>
      <listitem>
	<para>Hanmaor nan ngu a tom u eren hen ityô i nan, gadia ka ityô ia wase nan nana vese nana iv or ye.</para>
      </listitem>
      <listitem>
	<para>Hanmaor u nan lu eren kwagh sha ishima i nan a ikyangenev shio yô, nana fa er nana er a kar ikyaa inya ga, nan ngu a mkighir u eren er tindi tseegh a tese nahan, doo u nan di kpaa nana fa er, ior mbagenev kpaa mba a ian u eren kwagh ve a ikyangenev shio sha er, nana na ve icivir man nana zua a mbamverishima mba mimi mba ieren i dedoo, man tindi u ior cii man shi mkpeiyol u ior wuee er i lu ken mkortar u ior u sha asema a ve nahan.</para>
      </listitem>
      <listitem>
	<para>Ma shie môm i de eren tom aa mbaawaishima mba ve lu sha ci u i due umace i doo ne kahan a ishimaveren i Mzough u Ityar sha won cii ne ga.</para>
      </listitem>
    </orderedlist>
  </article>
  <article number="30">
    <title>Ishember kwagh i sha 30.</title>
    <para>Makwagh môm ken asemberakaa ne, na matar môm, shin kweior, shin or sha tseeneke u nan ian ii eren makwagh u vihin awaishima u Mzough u Ityar sha won cii a tese sha ci u mkpeiyol u umace ne ga.</para>
  </article>
</udhr>
