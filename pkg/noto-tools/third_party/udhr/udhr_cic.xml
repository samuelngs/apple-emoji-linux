<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3='cic' xml:lang='cic' key='cic' n='Chickasaw' dir='ltr' iso15924='Latn' xmlns="http://www.unhchr.ch/udhr">
   <title>Hattak Mó̱ma I̱holisso</title>
   <preamble>
      <title>Ishtaa-aya Ámmo'na Holisso</title>
      <para>Hattakat yaakni' áyya'shakat mó̱makat ittíllawwi bíyyi'ka. Naalhpisa'at hattak mó̱makat immi'. A̱lhínchikma̱ hattak mó̱makat ishtayoppa'ni.</para>
      <para>Hookya nannalhpisa' ihíngbittooka̱ ittimi̱lat taha. Himmaka̱ hattakat aa-áyya'shahookano ilaapo' nanna anokfillikakoot nannikchokmoho̱ anokfillihootokoot yammako̱ yahmichi bannahoot áyya'sha.</para>
      <para>Nannalhpisa' ihíngbittookookano kaniya'chi ki'yo. Immoot mahá̱a'chi hattakat áyya'sha aalhlhika̱.</para>
      <para>Nannalhpisa' ihíngbittooka̱ immoot mahá̱ahookya hattakat ikayoppa'chokmat ibaachaffa ikbannokmat ilaapo' nanna aanokfillikakoot yahmichi bannahoot áyya'sha.</para>
      <para>Hattak mó̱makat nannaka̱ ittibaachaffa bíyyi'kakma̱ chokma'ni. Hattak yaakni' áyya'shakat nannalhpisa'a̱ naapiisa' alhihaat mó̱makat ittibaachaffa bíyyi'kakma̱ nanna mó̱makat alhpi'sa bíyyi'ka'ni.</para>
      <para>Yaakni' hattak áyya'shakat mó̱makat nannaka̱ yahmi bannahoot áyya'shakat holisso holissochi: Chihoowaat hattak ikbikat ittiílawwi bíyyi'kaho̱ Chihoowaat naalhpisa' ikbittooka̱ yammako̱ hattakat kanihmihoot áyya'sha bannakat yámmohmihoot áyya'sha'chi.</para>
      <para>Hattak yaakni' áyya'shakat mó̱makat yammookano ittibaachaffahookmaka'chi nannakat alhpi'sa bíyyi'ka'chika̱.</para>
      <para>Hattak mó̱makat ithá̱nahookmaka'chi.</para>
      <para>Himmaka' nittak áyya'shakat</para>
      <para>General Assemblyat</para>
      <para>Nanna mó̱maka̱ nannaka̱ ithá̱nacha ittibaachaffahookmakoot nannaka̱ a̱lhíncha'chikat holisso ikbi.</para>
   </preamble>
   <article number="1">
      <title>AnompaKanihmo'si1</title>
      <para>Himmaka' nittakookano hattak yokasht toksalicha'nikat ki'yo. Hattak mó̱makat ittíllawwi bíyyi'kacha nanna mó̱maka̱ ittibaachaffa'hitok.</para>
   </article>
   <article number="2">
      <title>AnompaKanihmo'si2</title>
      <para>Hattakat pisa ittimi̱layyokhacha kaniyaho̱ aamintihookya mó̱makat ittíllawwi bíyyi'ka.</para>
      <para>Hattakat yaakni' kaniya'o̱ aamintihookya ittíllawwi bíyyi'ka.</para>
   </article>
   <article number="3">
      <title>AnompaKanihmo'si3</title>
      <para>Hattakat hattak yoka'shcha aba'nikat imalhpi'sa ki'yo. Hattakat holiitopa bíyyi'ka.</para>
   </article>
   <article number="4">
      <title>AnompaKanihmo'si4</title>
      <para>Hattak yoka'at ikshoka'ni.</para>
   </article>
   <article number="5">
      <title>AnompaKanihmo'si5</title>
      <para>Hattakat hattakaakaynika̱ kalakshichit nanna impállammicha'nikat iksho nanna kanihmi ki'yoka̱.</para>
   </article>
   <article number="6">
      <title>AnompaKanihmo'si6</title>
      <para>Hattakat mó̱makat hattak bíyyi'ka.</para>
   </article>
   <article number="7">
      <title>AnompaKanihmo'si7</title>
      <para>Hattak naapiisa' alhihaat hattak mó̱maka̱ ittíllawwicha'nikat imalhpi'sa.</para>
   </article>
   <article number="8">
      <title>AnompaKanihmo'si8</title>
      <para>Hattakat nannikchokmoho̱ hattak i̱yahmohmikma̱ naapiisa' alhihaakoot hattak yamma̱ apila'chi.</para>
   </article>
   <article number="9">
      <title>AnompaKanihmo'si9</title>
      <para>Hattakat nanna̱ kanihmi ki'yoka̱ yokacha' ki'yo kanahoot nanna onhochika̱.</para>
   </article>
   <article number="10">
      <title>AnompaKanihmo'si10</title>
      <para>Yokashtokookma̱ court ishtayyana i̱naapisa'akoot i̱naapisa'chi nannakat alhpi'sa bíyyi'ka'chiho̱.</para>
   </article>
   <article number="11">
      <title>AnompaKanihmo'si11</title>
      <orderedlist>
         <listitem>
            <para>Kanahaat nanna ikchokmoho̱ yámmohmi imahoobakmat naapiisa' alhihaakoot nannakat alhpi'sa bíyyi'kaho̱ i̱naapiisa'chi, anompa loma' nannakya ikshoho̱.</para>
         </listitem>
         <listitem>
            <para>Nannakat ikchokmoho̱ ishyámmo̱htok ki'yokya naapiisa' alhihaat nannalhpisa'a̱ i̱lánchikma̱ falammisht anompa achonhochi banna'nihookya yahma' ki'yo, naalhpisa'at ikshokí̱shtokootoko̱.</para>
         </listitem>
      </orderedlist>
   </article>
   <article number="12">
      <title>AnompaKanihmo'si12</title>
      <para>Nanna ishkani̱htok ki'yohootoko̱ kanahaat nanna chiikani̱hcha' ki'yo.</para>
   </article>
   <article number="13">
      <title>AnompaKanihmo'si13</title>
      <orderedlist>
         <listitem>
            <para>Kaniya'o̱ aya chibannakmat ishiyya'hi bíyyi'ka. Kaniya'o̱ ánta chibannakmat ishánta'hi bíyyi'ka.</para>
         </listitem>
         <listitem>
            <para>Yaakni' kaniya'ookya ishiyya'hi bíyyi'ka. Aatokmat falamat ishaa-attatokma̱ aya chibannakmat ishiyya'hi bíyyi'ka.</para>
         </listitem>
      </orderedlist>
   </article>
   <article number="14">
      <title>AnompaKanihmo'si14</title>
      <orderedlist>
         <listitem>
            <para>Kaniya'o̱ ishántaka̱ kanahaat ikayoppachokma̱ kaniya'ookya ishiyya'hi bíyyi'ka.</para>
         </listitem>
         <listitem>
            <para>Nanna ikchokmoho̱ ishyammohmikmat kaniya'ookya ishiyya' ki'yo.</para>
         </listitem>
      </orderedlist>
   </article>
   <article number="15">
      <title>AnompaKanihmo'si15</title>
      <orderedlist>
         <listitem>
            <para>Kaniya'o̱ ishaa-attattookookya kaniya'o̱ aya chibannakmat ishiyya'hi bíyyi'ka.</para>
         </listitem>
         <listitem>
            <para>Kaniya'o̱ ishaa-attattookmat ánta chibannakmat ishánta'hi bíyyi'ka.</para>
         </listitem>
      </orderedlist>
   </article>
   <article number="16">
      <title>AnompaKanihmo'si16</title>
      <orderedlist>
         <listitem>
            <para>Hattakat ihoo táwwa'at kaniya'o̱ ittihaalalli bannakmat ittihaalalla'nikat imalhpi'sa.</para>
         </listitem>
         <listitem>
            <para>Ittihaalalli ikbannokmat ittihaalalla' ki'yo kaniya'ookya.</para>
         </listitem>
         <listitem>
            <para>Kanahaat ittihaalallittookat inchokka' chaffaat áyya'shakmano holítto'pa.</para>
         </listitem>
      </orderedlist>
   </article>
   <article number="17">
      <title>AnompaKanihmo'si17</title>
      <orderedlist>
         <listitem>
            <para>Hattak mó̱makat nannakat imáyya'sha bíyyi'ka.</para>
         </listitem>
         <listitem>
            <para>Kanahoot imaaisha' ki'yo immi'ootoko̱.</para>
         </listitem>
      </orderedlist>
   </article>
   <article number="18">
      <title>AnompaKanihmo'si18</title>
      <para>Kanahaat nanna aayimmikat ittimi̱layyokha bíyyi'kahookya, nannaho̱ ayoppachi bannakmat ayoppacha'ni.</para>
   </article>
   <article number="19">
      <title>AnompaKanihmo'si19</title>
      <para>Nannaho̱ anokfilli chibannakmat ishanokfilla'ni. Nannaho̱ holissochi chibannakmat ishholissocha'ni. Holisso nannaho̱ ittimanompoli chibannakmat istimanompola'ni.</para>
   </article>
   <article number="20">
      <title>Anompa Kanihmo'si20</title>
      <orderedlist>
         <listitem>
            <para>Nannaho̱ ishtittanahaat áyya'shcha ittibaanokfillika̱ ibaafóyyokha chibannakmat ishibaafóyyokha'ni.</para>
         </listitem>
         <listitem>
            <para>Nanna ishtáyya'shaka̱ ibaafokha ikchibannokmat ishibaafokha' ki'yo.</para>
         </listitem>
      </orderedlist>
   </article>
   <article number="21">
      <title>AnompaKanihmo'si21</title>
      <orderedlist>
         <listitem>
            <para>Ittibaachaffahookmat hattak mó̱makat naalhpisa' ikba'ni.</para>
         </listitem>
         <listitem>
            <para>Kanahaat naalhtoka' nannaho̱ malili bannakmat malila'ni.</para>
         </listitem>
         <listitem>
            <para>Hattak mó̱makat kanaho̱ naalhtoka' atookoli bannakmat imvoota'chi.</para>
         </listitem>
      </orderedlist>
   </article>
   <article number="22">
      <title>AnompaKanihmo'si22</title>
      <para>Kanihmit ánta chibannakat ishahánta'ni. Kanaho̱ ishhottopacha' ki'yo.</para>
   </article>
   <article number="23">
      <title>AnompaKanihmo'si23</title>
      <orderedlist>
         <listitem>
            <para>Aatoksali' chokmakillaho̱ hattakat aatoksala'ni.</para>
         </listitem>
         <listitem>
            <para>Kaniya'o̱ ishaatoksalikat hattakat toksalikat kanihmi imalhtobahookma̱ ittíllawwihoot chimalhtoba'ni.</para>
         </listitem>
         <listitem>
            <para>Ta'osso lawaho̱ ishikbihookmakoot aa-atta ishhayocha'chi.</para>
         </listitem>
         <listitem>
            <para>Uniono̱ ibaafokha chibannakmat ishibaafokha'ni.</para>
         </listitem>
      </orderedlist>
   </article>
   <article number="24">
      <title>AnompaKanihmo'si24</title>
      <para>Ishtoksali bíyyi'kaka̱ hashi' kanalli kanihmika̱ chí̱mahookmako̱ ishfó̱ha'ni.</para>
   </article>
   <article number="25">
      <title>AnompaKanihmo'si25</title>
      <orderedlist>
         <listitem>
            <para>Nanna mó̱maka̱ ishatahlihookmaka'chi — ishimpa'chi; naafokha; ishaa-atta'chi; alikchi' ishimayya'chi — mó̱maka̱ ishatahlihookmaka'chi. Nannahoot chikanihmihookma̱ kanahmat achipilakmaka'chi.</para>
         </listitem>
         <listitem>
            <para>Chipotaat kaniya'o̱ aamintihoot áyya'shahookya kanahmat apilakmaka'chi. Ishki' mó̱maho̱ apilakmaka'chi.</para>
         </listitem>
      </orderedlist>
   </article>
   <article number="26">
      <title>AnompaKanihmo'si26</title>
      <orderedlist>
         <listitem>
            <para>Chipota mó̱makat holissaapisa' aya'nikat imalhpi'sa, ta'osso nannikimikshohookya. Kana mó̱makat nanna aaithana' aya bannakmat aya'ni.</para>
         </listitem>
         <listitem>
            <para>Hattakat nanna aaithana' ayakma̱ nannakat alhpi'saho̱ imano̱likma̱ chokma'ni.</para>
         </listitem>
         <listitem>
            <para>Chipota áyya'shakma̱ ishki' inki' táwwa'akoot holissaapisa' kaniya'o̱ ayachi bannakmat ayacha'ni.</para>
         </listitem>
      </orderedlist>
   </article>
   <article number="27">
      <title>AnompaKanihmo'si27</title>
      <orderedlist>
         <listitem>
            <para>Kaniya'o̱ nanna ishtáyya'shakma̱ kanahoot ayyacha ibaayahmi bannakmat yahma'ni.</para>
         </listitem>
         <listitem>
            <para>Kanahookya nanna ikbicha kanchi bannakmat kancha'ni, ta'osso isha'chikat.</para>
         </listitem>
      </orderedlist>
   </article>
   <article number="28">
      <title>AnompaKanihmo'si28</title>
      <para>Anompa kanihmo'si yappa̱ hattakat haklocha kani̱hchit anokfilli bannakmat anokfilla'ni. Nannaho̱ kanihmi bannakmat yahma'ni.</para>
   </article>
   <article number="29">
      <title>AnompaKanihmo'si29</title>
      <orderedlist>
         <listitem>
            <para>Kana mó̱makat ittapilakmakilla.</para>
         </listitem>
         <listitem>
            <para>Hattakat naalhpisa' ikbi, hattak apila bannahoot. Naalhpisa' kobaffa' ki'yo.</para>
         </listitem>
         <listitem>
            <para>Anompa kanihmo'si yappat alhkaniya' ki'yo.</para>
         </listitem>
      </orderedlist>
   </article>
   <article number="30">
      <title>AnompaKanihmo'si30</title>
      <para>Holisso tobattooko̱ kanahookya ikimalhkaniyyoka'ni.</para>
   </article>
</udhr>